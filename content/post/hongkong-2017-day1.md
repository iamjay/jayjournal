---
title: "พาเที่ยวฮ่องกง Summer 2017 - Day 1"
date: "2017-07-16T10:20:00+07:00"
categories:
    - "travel"
tags:
    - "hongkong"
coverImage: "/images/hongkong-2017-day1/cover.jpg"
coverSize: "partial"
thumbnailImage: "/images/hongkong-2017-day1/cover-tn.jpg"
thumbnailImagePosition: "top"
---

แล้วก็ถึงวันเดินทาง หลังจากที่จองตั๋วไว้ล่วงหน้าเดือนกว่า เคาเตอร์สายการบินเริ่มเปิดให้เช็คอินเวลา 11:05 เราก็ไปถึงตรงเวลาพอดี สำหรับสายการบิน Emirates เช็คอินที่แถว T อยู่ท้ายสุดของอาคารเลย ถ้ามีรถมาส่งก็ลงที่ประตูสุดท้ายของอาคารขาออกเลยครับ เราทำการเช็คอินออนไลน์มาแล้ว จะมีแถวให้ต่างหาก แต่ในวันนั้น ทั้งสองแถวก็ไม่มีคิวทั้งคู่ อาจจะเพราะมาเร็วเคาเตอร์เพิ่งเปิดไม่นาน

<!--more-->
{{< inarticle_ad >}}

หลังจากผ่านตม. เข้ามาก็ไปตามหาของกินฟรีในสนามบินตามโปรโมชั่นบัตรต่างๆ กันก่อนเลย ในวันที่ไปนั้นเป็นช่วงที่ Citibank มีโปรโมชั่น เลือกรับฟรีแซนด์วิช Subway หรือ ไอศกรีมที่ Cream & Fudge หรือ เครื่องดื่มที่ Coffee World ได้ 1 เซท ตามนี้เลยครับ http://www.citibank.co.th/edm/0117/CBUX58-IIII/index.html เราอยากกินอะไรกันอิ่มหน่อย จึงเลือกไปรับแซนด์วิชที่ Subway จากนั้นก็มาซื้อ Starbucks และแลกแก้วฟรีจากที่สะสมดาวไว้

อิ่มจาก Subway และ Starbucks แล้วก็ไปนั่งพักกันที่ King Power Lounge เลานจ์นี้เพิ่งเปิดได้ไม่นาน ย้ายมาจากที่เดิมที่อยู่ตรงข้ามกัน มีขนาดกว้างขวาง ที่นั่งมากกว่าเดิม ตอนไปใช้บริการ มีคนอยู่แค่ไม่กี่คน อาจจะเป็นเพราะเป็นช่วงเที่ยงที่คนไม่ค่อยนิยมบินกัน สำหรับเลานจ์นี้จะอยู่บริเวณ Concourse A ผ่านจากตม. มาก็เดินไปทางซ้ายจนถึงศาลาไทยก็เลี้ยวซ้ายอีกที ทางเข้าเลานจ์จะอยู่ด้านในสุดของช้อป King Power

ในเลานจ์ก็จะมีของว่างเล็กๆน้อยๆ ข้าวต้ม แซนด์วิช ขนมเค้ก คุ้กกี้ กาแฟ น้ำผลไม้ น้ำอัดลม พอให้อิ่มขึ้นได้อีกนิด

{{< image classes="fancybox fig-50" src="/images/hongkong-2017-day1/IMG_7494.jpg" group="lounge">}}
{{< image classes="fancybox fig-50" src="/images/hongkong-2017-day1/IMG_7496.jpg" group="lounge">}}
{{< image classes="fancybox fig-33" src="/images/hongkong-2017-day1/IMG_7497.jpg" group="lounge">}}
{{< image classes="fancybox fig-33" src="/images/hongkong-2017-day1/IMG_7501.jpg" group="lounge">}}
{{< image classes="fancybox fig-33 clear" src="/images/hongkong-2017-day1/IMG_7508.jpg" group="lounge">}}

นั่งเล่นจนได้เวลาขึ้นเครื่องก็เดินไปที่เกทได้ พนักงานสายการบินก็จะเรียกขึ้นเครื่องเป็นโซนๆ ตอนที่เช็คอินออนไลน์มีที่นั่งว่างโซนด้านหน้า จึงได้ขึ้นเครื่องกลุ่มสุดท้าย แต่ครอบครัวเราไม่รีบอยู่แล้ว นั่งรอถ่ายรูปไปก่อน เครื่องนี้ที่เราจะใช้เดินทางไปฮ่องกง เพิ่งบินมาจากดูไบได้ไม่นาน

![](/images/hongkong-2017-day1/IMG_7512.jpg)

หลังจากขึ้นเครื่อง นั่งที่เรียบร้อย แต่ล่ะที่นั่งก็จะมีจอให้ส่วนตัว มีหนังและเพลงให้เลือกมากมาย มีช่องเสียบ usb และปลั๊กไฟให้ใช้งานด้วย ขนาดที่นั่งก็กว้างสบาย ช่องว่างระหว่างแถวก็ไม่รู้สึกอึดอัด

![](/images/hongkong-2017-day1/G0046823.jpg)

หลังจากเครื่องขึ้นสักพักแอร์ก็จะเริ่มเสิร์ฟอาหาร มีให้เลือกระหว่างข้าวแพนงไก่หรือปลาในซอสครีม ข้าวแพนงไก่อร่อยใช้ได้เลย แต่ปลาจะเลี่ยนๆ หน่อย แต่ที่อร่อยจริงๆ คือขนม เป็นชีสเค้กรสมะพร้าว อร่อยมาก

{{< image classes="fancybox fig-33" src="/images/hongkong-2017-day1/IMG_7530.jpg" group="airplane">}}
{{< image classes="fancybox fig-33" src="/images/hongkong-2017-day1/IMG_7527.jpg" group="airplane">}}
{{< image classes="fancybox fig-33 clear" src="/images/hongkong-2017-day1/IMG_7528.jpg" group="airplane">}}

กินอิ่มแล้วก็นั่งดูหนังต่อไปอีกชั่วโมงกว่าๆ ก็ถึงฮ่องกงแล้ว พอออกจากเครื่องก็เดินตามทางไปเรื่อยๆ ขึ้นๆ ลงๆ บันไดเลื่อน รถไฟระหว่าง terminal ทางเดินเลื่อน เดินกันไกลพอสมควรจนถึงตม. เอาใบเข้าเมืองมาเขียน แล้วก็ไปต่อคิว ประมาณสิบนาทีก็ออกมาถึงจุดรับกระเป๋าแล้ว รอกันกระเป๋ากันไม่นานก็มาครบ เดินออกมาจากจุดรับกระเป๋า เห็นป้าย Airport Express ก็เดินเข้าไปได้เลย ไม่ต้องใช้ตั๋วอะไร เราสามารถไปซื้อตอนขาออกได้เลย

ขึ้นรถไฟมาก็ว่างมาก มีที่วางกระเป๋าเดินทางอยู่ติดกับประตูทางเข้า เราก็วางไว้แล้วเข้ามาเลือกที่นั่งได้ตามสบายเลยครับ เนื่องจากที่พักเราอยู่แถวจิมซาจุ่ย เราจะลงกันที่เกาลูนแล้วต่อรถรับส่งอีกที นั่งมาประมาณครึ่งชั่วโมงก็ถึงเกาลูน เดินไปที่เคาเตอร์ตรงทางออก แล้วก็ยื่น email confirmation ที่เราพิมพ์ออกมาให้พนักงานได้เลย ก็จะได้บัตรของแต่ล่ะคนไว้เสียบกับเครื่องกั้นตอนออกได้เลยครับ เนื่องจากเราขาดบัตร Octopus อีกสองใบ ก็สามารถขอซื้อกับพนังงานตรงนั้นได้เลย เป็นบัตร Optopus Elderly กับ Optopus Child อย่างล่ะใบ

{{< image classes="fancybox fig-50" src="/images/hongkong-2017-day1/IMG_7533.jpg" group="train">}}
{{< image classes="fancybox fig-50 clear" src="/images/hongkong-2017-day1/20170702_203942.jpg" group="train">}}

ออกจากรถไฟ Airport Express ให้ลงลิฟท์ไปชั้นล่างเพื่อจะไปนั่งรถรับส่งฟรี สามารถดูสายรถได้ที่ http://www.mtr.com.hk/en/customer/services/complom_free_bus.html

รถที่นั่งเป็นสาย K2 เพื่อไปลงที่โรงแรม The Kowloon ซึ่งอยู่ใกล้ๆ กับที่พักของเรา หลังจากนั่งรถมาได้ประมาณห้านาทีก็ถึงแล้วครับ เดินต่ออีกนิดเดียวก็ถึงหน้าโรงแรม เช็คอินแล้วก็เก็บกระเป๋ากันก่อนเลย

{{< image classes="fancybox" src="/images/hongkong-2017-day1/20170702_210515.jpg" group="hotel">}}
{{< image classes="fancybox fig-50" src="/images/hongkong-2017-day1/20170704_085059.jpg" group="hotel">}}
{{< image classes="fancybox fig-50 clear" src="/images/hongkong-2017-day1/20170704_085107.jpg" group="hotel">}}

เช็คอินเสร็จเรียบร้อยเราก็ไปกินมื้อแรกของฮ่องกงกันเลย ร้านที่ไปอยู่ใกล้ๆ กับโรงแรมเลยครับ ชื่อ [Chuk Yuen Chinese Seafood Restaurant](https://goo.gl/maps/81Z1bc2ekZ82) ร้านจะอยู่ชั้นใต้ดิน พาเราเข้าไปพนังงานจะมีปรับบันไดเลื่อนให้ลง เป็นกันเองมาก เข้าไปจะเจอตู้ปลา แปลว่าไม่ผิดร้านแน่นอน ร้านนี้มีเมนูภาษาอังกฤษครับ อาหารที่สั่งก็มี กุ้งทอดกระเทียม ผัดหมี่ เมี่ยงนกพิราบ เต้าหู้ทอด แล้วก็ข้าวผัด โดยรวม อร่อยใช้ได้ครับ หลังจากกินเสร็จทางร้านจะมีผลไม้ให้ด้วย

{{< image classes="fancybox fig-50" src="/images/hongkong-2017-day1/IMG_7534.jpg" group="dinner">}}
{{< image classes="fancybox fig-50" src="/images/hongkong-2017-day1/IMG_7535.jpg" group="dinner">}}
{{< image classes="fancybox fig-33" src="/images/hongkong-2017-day1/IMG_7536.jpg" group="dinner">}}
{{< image classes="fancybox fig-33" src="/images/hongkong-2017-day1/IMG_7537.jpg" group="dinner">}}
{{< image classes="fancybox fig-33" src="/images/hongkong-2017-day1/IMG_7538.jpg" group="dinner">}}
{{< image classes="fancybox fig-75" src="/images/hongkong-2017-day1/20170702_220711.jpg" group="dinner">}}
{{< image classes="fancybox fig-25" src="/images/hongkong-2017-day1/20170702_221620.jpg" group="dinner">}}
{{< image classes="fancybox fig-25" src="/images/hongkong-2017-day1/20170702_221551.jpg" group="dinner">}}
{{< image classes="fancybox fig-25 clear" src="/images/hongkong-2017-day1/20170702_221558.jpg" group="dinner">}}

หลังจากกินกันอิ่มแล้วก็เดินย่อย ช้อปปิ้งกันแถวโรงแรม มีร้านต่างๆ และห้างหลายห้างมาก แต่ที่ใกล้ๆ เลยก็มี Esprit กับ adidas แต่วันนี้เรายังไม่ซื้ออะไร เพราะมีเวลาอีกหลายวัน แอบเก็บราคากันไว้ก่อน เสร็จแล้วกลับโรงแรมเตรียมตัวไปเที่ยวพรุ่งนี้ต่อกัน

{{< inarticle_ad >}}
