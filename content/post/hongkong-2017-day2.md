+++
draft = true
title = "พาเที่ยวฮ่องกง Summer 2017 - Day 2"
date = "2017-07-17T11:22:00+07:00"
categories = ["travel"]
tags = ["hongkong"]
coverSize = "partial"
thumbnailImagePosition = "left"
+++

สำหรับแพลนวันนี้ เราจะไปไหว้พระใหญ่ที่นองปิงกัน เสร็จแล้วแวะช้อปปิ้งที่ Citygate Outlets จากนั้นแวะห้าง Habour City ก่อนไปเดินเล่นกลางคืนที่ย่านมงก๊ก

<!--more-->

เนื่องจากสองแม่ลูกยังไม่ตื่น จึงออกไปกินโจ๊กตอนเช้ากันก่อนที่ร้าน [Ocean Empire](http://oceanempire.com.hk/?q=en) ใกล้กับสถานี Yau Ma Tei ออกทางออกที่ B1 เดินอีกห้านาทีก็ถึงแล้วครับ หรือเช็คจาก Google Maps ได้เลยครับ https://goo.gl/maps/Qmo6JHqTUQE2 จริงๆ ร้านนี้มีสาขาแถวจิมซาจุ่ยใกล้ๆ กับที่พักด้วย แต่ที่มาที่นี่เพราะจะได้แวะซื้อผลไม้ด้วย เพราะใกล้กับตลาดผลไม้ มาถึงประมาณ 7 โมงเช้าก็ยังมีร้านขายผลไม้เปิดอยู่ คนไม่เยอะ ซื้อเป็นลังหิ้วกลับไปได้เลยครับ

โจ๊กที่ร้านนี้อร่อยมาก จะมาพร้อมปาท่องโก๋ชิ้นใหญ่มาก นอกจากนั้นก็สั่งเพิ่มก๋วยเตี๋ยวหลอดไส้ปาท่องโก๋ เฉลี่ยมื้อนี้คนล่ะประมาณ 50 HK$ อิ่มอร่อยมาก จากนั้นเราก็ขนผลไม้กลับไปที่พักเก็บไว้กันทั้งทริปนี้ แล้วก็รับสองแม่ลูกไปเที่ยวนองปิงกันต่อ ก่อนไปพาสองแม่ลูกไปกินอาหารเช้าที่ชาวฮ่องกงนิยมกันมากอีกร้านนึง ชื่อว่า [Tsui Wah](http://www.tsuiwah.com/business/restaurant/branches/) ร้านนี้จะเต็มไปด้วยครอบครัวชาวฮ่องกง พาลูกมากินอาหารเช้า ได้บรรยากาศไปอีกแบบครับ ร้านนี้มีหลายสาขาอีกเหมือนกัน แถวจิมซาจุ่ยก็อยู่ที่ทางออก D2 หรือตามนี้เลยครับ https://goo.gl/maps/CgLtgBj5zbK2

กินมื้อเช้ากันเรียบร้อยก็ไปนองปิงกันต่อ การเดินทางไปนองปิงนั้นง่ายมาก นั่งรถไฟใต้ดินจากสถานี Tsim Sha Tsui สายสีแดงไปลง Lai King จากนั้นเปลี่ยนเป็นสายสีส้ม ไปลงที่ Tung Chung ก็จะเจอกับห้าง Citygate Outlets เลยครับ

เราจะขึ้นไปไหว้พระใหญ่กันบนนองปิงก่อน การเดินทางก็สามารถไปได้ทั้งขึ้นกระเช้าและนั่งรถบัส ในทริปนี้เราไปกันด้วยรถบัสเนื่องจากลมแรง กระเช้าไม่เปิด จึงต้องไปด้วยรถบัส การนั่งรถบัสก็ไม่ยากเลยครับ จากบันไดเลื่อนที่จะไปขึ้นกระเช้า เราไม่ต้องขึ้น แล้วเดินเลยออกมาสักพัก จะเห็นท่ารถบัสจอดกันหลายสายทางด้านซ้ายมือ ข้ามถนนไปเข้าแถวตรงรถบัสหมายเลข 23 เลยครับ นั่งยาวไปจนสุดสายก็จะถึงทางเข้าพระใหญ่พอดี สะดวกมาก ค่าโดยสารก็คนล่ะ 17 HK$ เท่านั้น ถูกกว่ากระเช้ามากมาย ใช้เวลานั่งประมาณสี่สิบนาที ระหว่างทางมีวิวภูเขากับทะเลสาปให้ดูด้วย 

พอลงจากรถบัสก็จะเป็นลานกว้างๆ เดินเข้าไปด้านในจะถึงบันไดขึ้นไปที่องค์พระอีกที ความสูงก็พอให้เดินแล้วเหนื่อยเล็กน้อย อากาศจะออกเย็นๆ แม้จะเป็นหน้าร้อน และจะมีเมฆลอยมาตลอดเวลา เดินถ่ายรูปกันสักพักก็กลับลงมาทางเดิม วันนั้นพอลงมาถึงฝนตกหนักทันที แต่แค่สิบนาทีก็หยุด ฝนที่ฮ่องกงตกแต่ล่ะครั้งจะไม่นาน แต่จะตกวันล่ะหลายๆ ครั้งครับ ถ้าตกหนักมากหาจุดที่หลบฝนได้แล้วรอฝนหยุดค่อยเดินต่อก็ได้ เราไม่รอเพราะเพิ่งเจอฝนที่ฮ่องกงครั้งแรก รีบวิ่งไปขึ้นรถบัสเพื่อจะกลับไป Citygate Outlets ต่อทำให้เปียกกันไปพอประมาณ พอขึ้นรถได้ฝนก็หยุดพอดี

จุดจอดรถบัสขากลับ ให้เดินมาจุดที่ลงรถบัสครั้งแรก แล้วเดินทะลุร้านค้าต่างๆ ที่อยู่ตรงข้ามกับประตูทางเข้าวัดก็จะเจอกับรถบัสจอดเรียงรายกันอยู่ ขึ้นรถบัสสาย 23 เหมือนเดิมได้เลยครับ รถจะมาจอดอยู่ที่เดิมตอนเรามา เดินกลับไป Citygate Outlets กินมื้อเที่ยงกันพอดีเลยครับ
