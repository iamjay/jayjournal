+++
banner = "/images/hongkong-2017-prepare/20170704_194442.jpg"
categories = ["travel"]
date = "2017-07-14T13:26:00+07:00"
description = ""
images = []
menu = ""
tags = ["hongkong"]
title = "พาเที่ยวฮ่องกง Summer 2017 - เตรียมตัว"
+++

ทริปนี้เป็นการไปฮ่องกงครั้งแรกนับจากตอนเด็กๆ ที่พ่อแม่พาไป คราวนี้จะเป็นการพาพ่อไปเที่ยวบ้าง เนื่องจากเป็นการไปเที่ยวช่วงฤดูฝนของฮ่องกง ซึ่งจะเป็นช่วงลดทั้งเกาะ เลยตั้งใจวางแผนที่จะไปช้อปปิ้งพร้อมหาของอร่อยกิน

ครั้งนี้เราเดินทางกันวันที่ 2 - 6 กค. 2560 รวม 5 วัน 4 คืนครับ แต่วันแรกไปถึงก็มืดแล้ว เข้าที่พักเลยครับ

<!--more-->

## วางแผนและจองตั๋วต่างๆ

### เครื่องบิน
การวางแผนก็เริ่มจากการหาตั๋วเครื่องบิน ซึ่งมีมากมายหลายสายการบิน เนื่องจากมีโจทย์มาว่าไปแค่ฮ่องกงใกล้ๆ ไม่อยากบินแพง แต่ก็ไม่อยากไปไฟลท์ดึกถึงเช้า เพราะจะเหนื่อย และก็ไม่อยากนั่งโลว์คอส จึงมาจบที่ Emirates ไฟลท์ขาไป EK384 เวลาเครื่องออก 14:05 ถึง 18:05 และขากลับ EK385 เครื่องออก 21:50 ถึง 23:45 เวลาไปอาจจะไม่ค่อยน่าสนใจ แต่เวลากลับถือว่าดีทีเดียวครับ นอกจากนี้ยังได้มีโอกาสนั่ง Airbus A380 อีกด้วย

ก่อนไปก็กังวลว่าเครื่องลำใหญ่มากจะใช้เวลา boarding นาน แต่ผิดคาด ใช้เวลาไม่ต่างจากปกติเลยครับ เที่ยวบินนี้เป็นเที่ยวบินต่อจากเครื่องที่มาจากดูไบ แต่ในวันที่เดินทาง เครื่องมีการดีเลย์มาจากดูไบ 1 ชั่วโมง จึงทำให้เที่ยวบินของเราไปถึงฮ่องกงช้าไป 1 ชั่วโมงด้วย แต่โชคดีที่พอไปถึงฮ่องกง สามารถทำเวลาในการออกจากสนามบินได้เร็ว จึงไปถึงโรงแรมไม่ช้ามาก และยังมีเวลาพอกินมื้อเย็นทันครับ

ราคาตั๋วไปกลับสำหรับทริปนี้ รวมทุกอย่างแล้ว อยู่ที่ 6,410 บาท สำหรับผู้ใหญ่ และ 4,760 บาท สำหรับเด็ก จองจากหน้าเวบของ [Emirates](https://www.emirates.com/th/thai/) ตรงๆ เลยครับ

![](/images/hongkong-2017-prepare/emirates-ek384.png)

### ที่พัก
สำหรับที่พักในฮ่องกงมีให้เลือกมากมาย หลายระดับราคา หลังจากลองหาข้อมูลจากหลายๆ เวบ สรุปมาได้ที่ [Hotel Pravo](http://hotelpravo.com/) เพราะว่าอยากได้ย่านจิมซาจุ่ย และใกล้กับ MTR จะได้เดินทางได้สะดวก ข้อดีอีกอย่างของโรงแรมนี้คือ มีโทรศัพท์มือถือให้ใช้ฟรี ซึ่งสามารถโทรหาเบอร์ในฮ่องกงฟรี พร้อม internet 4G ไม่จำกัดด้วยครับ และยังสามารถทำเป็น hotspot ได้อีกด้วย แต่ว่าทริปนี้มีการเตรียม SIM2Fly ของ AIS ไปด้วย จึงไม่ได้ลองใช้งานมือถือฟรีของโรงแรมเลยครับ

การจองโรงแรมนั้น จองผ่าน booking.com เนื่องจากในช่วงที่หา ได้ราคาถูกที่สุดครับ แต่ก็แลกมากับการที่ห้ามเปลี่ยนห้ามยกเลิก สำหรับโรงแรมนี้จะมารีวิวอีกทีนะครับ สำหรับใครที่ยังไม่เคยใช้ booking.com สามารถสมัครได้ที่ https://goo.gl/ybysn7 โดยจะได้รับเงินคืน 550 บาทหลังจากการพักครั้งแรกด้วยครับ

![](/images/hongkong-2017-prepare/pravo.png)

### เดินทางในฮ่องกง
เริ่มจากการเดินทางจากสนามบินไปโรงแรม สามารถเดินทางได้หลายวิธี ทั้งรถบัส รถไฟ หรือ รถไฟด่วนพิเศษ เนื่องจากไปถึงฮ่องกงก็เย็นมากแล้ว และเดินทางหลายคนและมีเด็กและผู้ใหญ่ไปด้วย จึงเลือกที่จะใช้ Airport Express จะได้รวดเร็ว และสะดวกสบายมากขึ้นในการเดินทาง แลกกับคำใช้จ่ายที่สูงขึ้น

หลักจากตัดสินใจได้แล้วว่าจะใช้บริการ Airport Express ก็เข้าไปจองตั๋วที่ http://www.mtr.com.hk สำหรับการจองตั๋วล่วงหน้า จริงๆ ก็ไม่จำเป็น เพราะเมื่อไปถึงเราสามารถขึ้นรถได้เลย แล้วไปจ่ายตอนจะออกจากสถานีรถไฟก็ได้ แต่การจองล่วงหน้าจะมีราคาโปรโมชั่น ขึ้นอยู่กับช่วงเวลาครับ ครั้งนี้ได้จองไว้เฉพาะขาไป ส่วนขากลับซื้อที่หน้าเคาเตอร์ เพราะเห็นว่าราคาเท่ากัน ส่วนขาไปซื้อทั้งหมด 4 คนตามนี้ครับ

![](/images/hongkong-2017-prepare/mtr.png)

Airport Express Travel Pass จะรวม Travel Pass 3 วัน ซึ่งจะทำให้สามารถขึ้นรถไฟ MTR กี่ครั้งก็ได้ ทั้งหมด 72 ชั่วโมง โดยในวันสุดท้ายจะสามารถใช้ได้ถึงรถไฟหมดของวันนึ้นเลยครับ หมายความว่าถ้าเราใช้วันแรกตอนเช้า วันที่สามเราสามารถใช้ได้ทั้งวัน ไม่ใช่หมดแค่ตอนเช้า เท่ากับว่าทริปนี้เริ่มใช้วันที่สองตอนเช้า ก็สามารถใช้ได้จนวันสุดท้ายเลยครับ บัตร Travel Pass ยังสามารถเติมเงิน เพื่อนำมาใช้เหมือนบัตร Octopus ได้อีกด้วย และหลังจากไม่ต้องการใช้แล้ว ยังสามารถนำไปคืนเพื่อได้เงินมัดจำคืนอีก 50 HK$ ด้วยครับ

ส่วนผู้ใหญ่อีกคนที่ไม่ได้ซื้อ Airport Express แบบรวม Travel Pass เพราะว่าถ้าอายุเกิน 65 ปี สามารถทำบัตร Elder Octopus Card ได้ ซึ่งจะจ่ายค่าโดยสารสูงสุดต่อเที่ยวไม่เกิน HK$ 2 เท่านั้น

### ที่เที่ยว
เนื่องจากทริปนี้ไปช่วงหน้าฝน จึงไม่กล้าจองตั๋วสำหรับที่เที่ยวต่างๆ เลยครับ เนื่องจากว่าถ้าฝนตกหรือมีพายุเข้า หลายๆ ที่จะปิดบริการ จึงได้ทำการติดตั้งแอพ KLOOK ไว้บนมือถือ เพื่อใช้ซื้อตั๋วในวันที่จะไปที่เที่ยวนั้นๆ แทน แอพนี้สามารถใช้ซื้อตั๋วที่เที่ยวต่างๆ ได้ โดยจะทำการส่งตั๋วมาให้ทาง email ทันที โดยบางที่สามารถใช้ตั๋วนั้นเข้าได้เลย บางที่ก็ต้องไปแลกตั๋วอีกทีตอนจะเข้า แต่ก็จะประหยัดเวลาได้ เพราะส่วนมากคิวจะสั้นกว่าต้องไปซื้อตั๋วที่ทางเข้า

เนื่องจากว่าในวันที่ไปนองปิงนั้นฝนตกเป็นช่วงๆ และกระเช้าปิดในช่วงเข้า จึงนั่งรถบัสขึ้นไปแทน และหลังจากอ่านริวิวต่างๆของรถราง The Peak ก็ไม่น่าสนใจที่จะขึ้นจึงนั่งรถบัสอีกเช่นกัน ครั้งนี้จึงมีโอกาสใช้แอพซื้อตั๋วแค่ Ocean Park เท่านั้นครับ ซึ่งก็สะดวกมากๆ เพราะซื้อตอนเช้าในวันที่จะไป ก็ได้รับ email confirm ทันที ซึ่งราคาก็จะถูกกว่าซื้อที่ทางเข้า สำหรับผู้ใหญ่ 3 คน เด็ก 1 คน อยู่ที่ 165 US$ ครับ

สำหรับคนที่ไม่เคยใช้ Klook สามารถสมัครได้ โดยไปที่ https://goo.gl/QsrB68 จะได้รับคูปองส่วนลด 3.2 US$ ครับ

## พร้อมเที่ยว
เตรียมตัวพร้อมแล้ว ก็ลางานแล้วก็เก็บของรอถึงวันไปเที่ยวได้เลยครับ คราวหน้าจะมารีวิวในส่วนท่องเที่ยวในฮ่องกงครับ
